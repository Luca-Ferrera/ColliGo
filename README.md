Il contenuto che segue è liberamente disponibile con licenza ![CC BY-SA 3.0](https://creativecommons.org/licenses/by-sa/3.0/) ed il suo obiettivo primario è stimolare una discussione sull'utilità e fattibilità della soluzione proposta

# IL PROBLEMA

In questi giorni di emergenza COVID-19, gli acquisti sono difficili e possono essere rischiosi. 

In molti casi ci sono lunghe file per fare la spesa e comunque devono essere prese tutte le precauzioni necessarie, come guanti e mascherine, per salvaguardare la salute degli acquirenti.  

Ci sono sati casi in cui alcune persone, spaventate da possibili mancanze di approvigionamenti, hanno acquistato una quantità esagerata di prodotti. 
Sebbene la paventata mancanza di approvigionamenti non si sia manifestata, questo comportamento ha portato un disagio agli altri che sono stati costretti ad accontentarsi di quanto rimasto.  

Le piattaforme online, sottoposte al carico di questi giorni, prediligono giustamente la distribuzione dei prodotti ai soli utenti che ne hanno maggiormente bisogno (per esempio anziani, persone diversamente abili, future mamme o neo genitori, persone ammalate etc.) e comunque accumulano ritardi importanti (dell'ordine di giorni) per recapitare i prodotti a casa.

# UNA POSSIBILE SOLUZIONE

Per ovviare a questo problema, abbiamo pensato ad un processo molto semplice, già sperimentato in alcuni contesti: 

1. L'utente accede ad un canale online (web, telegram, facebook, telefono etc.) per selezionare i prodotti
2. l'esercente confeziona i prodotti selezionati dall'utente in modo che possano essere ritirati
3. Il cliente si reca dall'esercente semplicemente per ritirare i propri prodotti e eventualmente pagare laddove non l'abbia già fatto online 

Sono possibili molti miglioramenti come per esempio la possibilità che l'esercente  indichi l'intervallo di tempo in cui ritirare la spesa in modo da evitare possibili accodamenti

Questo preocesso ha il pregio che:

1. i tempi necessari a ritirare i prodotti sono minimi e dunque si riducono, o addirittura azzerano le code, con evidente beneficio anche sulla sicurezza di acquirenti e lavoratori
2. laddove necessario, il controllo sulla quantità di prodotti potrebbe esser applicato alla fonte, limitando l'accumulo non necessario da parte di pochi

# IL RUOLO DEI NEGOZI DI QUARTIERE

Nella soluzione delineata, i negozi di quartiere potrebbero ritornare ad avere un ruolo fondamentale di distribuzione dei prodotti vicino agli utilizzatori. 

Sebbene non si possa assumere che un negozio di quartiere sia dotato di un sistema di e-commerce, si possono immaginare mille modi per implementare il processo. Di seguito ne descriviamo sommariamente alcuni. 

Invito chiunque ne abbia voglia a proporre alternative, possibilmente facendo un piccolo tutorial che spiega come adottare la soluzione proposta. 

Se qualcuno dovesse implementare uno di questi modi vi prego di comunicarmelo in modo da condividerlo con tutti. 

## LA SOLUZIONE VIA TELEFONO (ALLA VECCHIA MANIERA)

1. Il cliente chiama il negoziante e si accorda per la spesa 
2. l'acquirente si reca presso il negozio preleva la spesa e paga


## LA SOLUZIONE SU ![TELEGRAM](https://telegram.org/)

1. Il negoziante apre un canale telegram 
2. Al mattino il negoziante fa un video sulla propria offerta o invia un messaggio sul canale descrivendo l'offerta
3. Gli acquirenti inviano un messaggio al negoziante con la lista della spesa
4. Il negoziante conferma la disponibilità e suggerisce un intervallo di tempo in cui prelevare la spesa
5. l'acquirente si reca presso il negozio preleva la spesa e paga

